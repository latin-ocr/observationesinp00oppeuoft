80

Pompeius cum equitatu auxilio venit Metellumque obsidione
liberavit, ut ex iis quae apud Appianum sequuntur conicio:
Καὶ τοῦδε μὲν (Carbonis) Πομπήϊος τῆς οὐραγίας ἐξαπτόμενος
ἠνώχλει. Eodem tempore et eadem occasione Metellus denuo
Carbonis copiarum parti cladem attulit et non multo post
Pompeius Marcium legatum ad Senam Gallicam devicit
quam urbem diripuit 1).

Cum Sulla interim instantibus peractis et amicorum qui-
busdam Urbi praefectis, in Etruriam profectus esset 2),
Carbo eodem contendit et ad Clusium consedit. Primo
congressus est Sulla ad fluvium Clanim cum Hispanorum
Celtiberorum alis, quas tunc temporis praetores consulibus
auxilio miserant3 hostium circiter quinquaginta occidit, ducenti
ad eum transgressi sunt. Eodem tempore altera pars eius
exercitus hostes proelio ad Saturniam vicit: ex quo confici
potest eum copiis bipartito divisis duobus itineribus Etruriam
ingressum esse. Tandem ad Clusium cum Carbone manus
conseruit: ab oriente die usque ad occidentem pugnatum
est, donec* neutro inclinante victoria tenebris diremti sunt.
Deinde ex adverso castra posuisse videntur, neutro ad
pugnam lacessente.

Non multo post Carboniani semel et iterum mala fortuna
usi sunt: nam quas copias consul? in Spoletinum agrum
misit, ut Carrinatem, cuius castra Pompeius et Crassus
circumsedebant, obsidione liberarent, Sulla per insidias fu-
dit et ad duo milia interemit: Carrinas quidem noctu evasit.
Deinde ubi Carbo comperit Marium fame premi, Marcium
cum octo legionibus Praeneste auxilio misit, quae angustis
locis a Pompeio exceptae, in fugam coniectae dispersaeque

sunt, ut non plus septem cohortes cum Marcio ad Clusium
redirent.

 

1) Plut. Pomp. c. 8.
2) App. B. C. Ι. 89 seqq.

