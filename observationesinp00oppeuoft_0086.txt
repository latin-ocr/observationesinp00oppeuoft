‘14

viros, optime de patria meritos, exterarum gentium victores,
crudeliter trucidaverant, qui per quinque dies noctesque
in consules et amicos eius omnia scelera et flagitia sece-
rant (85): ipse etiam persuasum habebat eos sibi vicissim
implacabiles esse.

Legatos vero misit, ne auctor belli videretur militumque
animos incenderet: vel etiam sperabat sese Norbanum cap-
turum, ut postea Scipionem circumvenit.

Sed ad pugnam revertamur. Sulla victor exstitit et septem
milibus hominum ex hostibus occisis Norbanum Capuae
inclusit. Si Appiano B. O. 82 credimus, sex milia ab exercitu
consulis ceciderunt, cum quo convenit Eutropius V. 7. qui
addit sex milia esse capta. Orosius contra cum Plutarcho
in numero occisorum consentit (V. 20). Auctor noster non
refert, quot Sulla amiserit. Eutropius et Orosius l. l. nos
docent eum tantum centum viginti quatuor suorum deside-
rasse. Appianas l. 1. numerum etiam minorem ponit scribens
septuaginta occisos esse, magnum vero numerum fuisse
eorum qui vulnerabantur.

Post victoriam Sulla gratis Dianae cuius numini regio
illa sacrata est solvit, aquas salubritate (in) medendisque
corporibus nobiles agrosque omnes addixit Deae 1).

Cum ultro progressus Silvium, in Apuliae oppidum per·
venisset, servus fanaticus, ut Sulla ipse narrat, ei a Bellona
belli victoriam enuntiavit addiditque εἶ δὲ μὴ σπεύσειεν,
ἐμπεπρήσεσθαι 2) τὸ Καπιτώλιον quod evenit eodem quem ille
praedixerat die, qui fuit pridie Nonas Quinctiles. Eamdem
rem narrat Aug. de Civ. Dei 1124 bis verbis: „Servus cuiusdam
„Lucii Pontii vaticinando clamavit: aBellona nuntius venio,

 

1) ve11.11. 25.

2) Ita legendum esse pro ἐμπεπρῆσθαι ante hos multos annos

praeclari viri, maximum in criticis nomen habentes, ostenderunt.
cf. V. Cl. O. G. Cobet Nov. Lect. 245. Certissimam hanc emen-
dationem Sintenis tamen sprevit.

