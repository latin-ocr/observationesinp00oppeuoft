16

sedes habentes Cimbrorum castra partim secuti esse dicuntur.
Nihil enim de ea re traditur. Deinde cum constet Cimbros,
vastatis regionibus, quae Rhodanum inter et Pyrenaeos mon-
tes intercedunt, eo anno (103) per saltus in Hispaniam trans-
gressos esse, 1) non verisimile est Marsos, ad novas rapinas
sociis profectis, in locis depopulatis remansisse, ut soli eum
Romanis rem gererent. ’

Fuit potius gens Gallica, quae ut Tectosagi Cimbris juncta
erat. Cum autem apud nullum scriptorem in Gallia utique
gens Marsorum memoretur, fortasse cum V. D. Smit pro
Μάρσους scribendum est Λύσκίσυς, qui Tectosagis sunt finitimi.
Quarto Marii consulatu (ann. 102) Sulla, intellecto impera-
torem sibi ob praeclare res gestas invidere atque aditum
ad laudem bellicam consulto praeripere, ad Catulum, Marii
collegam, adiit, qui erat vir probus, sed belli ignarus. Is
cum exercitu in Alpibus Italiae praesidebat, quia Cimbri.
qui iter in Noricum flexerant, ab ea parte irrumpere cona-
bantur 2): Marius contra Teutonis per Galliam transeun-
tibus ad Rhodanum se obiecit. 3) Sunt fortasse quibus
Plutarchea minus placeant et qui haud temere existiment
Sullam sese in illius castra contulisse, quia ex Catuli imperitia
occasionem suam peteret. In utramque partem disputare
licet.

In novis vero castris bonam ‚suam famam amplificavit
cum imperator ei praecipuas quasque et maximas res dele-
garet: complures enim barbarorum Alpinorum nationes
subegit, deinde commeatus inopia exorta, tantam copiam
fecit, ut etiam Marii milites sublevari possent. Ipse in com·
mentariis refert Marium hoc graviter molesteque tulisse

1) Liv. Ep. (37.
2) Mar. c. 14.
3) Mar. c. 15.

