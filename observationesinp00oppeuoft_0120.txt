108

armatorum multitudo sequebatur: qui sub eius auspiciis
stipendia meruerant undique ad funus celebrandum cum
armis confluebant et ut quisque advenerat, locum suum
capiebant3 alia quoque multitudo undique confluxerat.
Praeferebantur secures et cetera insignia, quibus usus fuerat.
Plurimum vero splendoris pompae accessit, ubi ad. urbem per·
ventum est. Funus solemni pompa deducebant sacerdotes,
Vestales, magistratus omues cum suis quisque insignibus,
senatus universus, equites et legiones omnes, quotquot sub eo
militaverant. Coronae aureae, donaria civitatum vel legio-
num vel amicorum, plus quam decem milia praeferebantur 1.)
Mulieres tam incredibilem aromatum copiam apportarunt, ’
ut fercula complerent ducenta decem integra, porro tum
ipsius Sullae iusta magnitudine simulacrum, tum lictoris
ex pretiosissimo ture et ex cinnamo fictum erat. Cadavere
ante rostro posito oratio funebris habita est. Inde nonnulli
senatores sublatam in humeros lecticam in Campum Mar·
tium transtulerunt, ubi cremaretur. Quod factum est sub
nonam tantum diei horam, cum a prima luce coelo nubibus
obvoluto pluviam usque exspectarent. Ventorum afflabat
satis magna vis, quae ingentem ignis excitavit flammam: vix-
dum autem crematum erat corpus pyraeque exstinctus ignis
cum larga pluviae copia decidit, quae ad multam noctem
duravit, ut populus diceret, fortunam'illam fautricem ne
mortuum quidem Sullam deseruisse. 2)

Primus ex patriciis Corneliis cremari voluit, veritus ta-
lionem, eruto O. Marii cadavere 3). Sepulcrum in Campo
Martio exstruebatur, cuius inscriptio, quam ipse sibi vivus
composuisse dicitur, hanc fere expressit sententiam, sese nec

1) App. 1. 1.
2) Plut. de Rom. fort. p. 318.
3) Plin. H. N. VII. 54. Cic. de leg. 11. 22.

