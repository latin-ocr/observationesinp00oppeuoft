94

nec fratre, nec filio, nec parentibus exceptis: percussoribus
vero caedis merces duo talenta dicta est, etiamsi servus
dominum, etiamsi filius patrem interemisset. Quod omnium
iniquissimum visum est, etiam proscriptorum filios et nepo-
tes infamia notavit et eorum, qui proscripti et qui in ad—
versariorum praesidiis occisi erant. „Adiectum’x’ut ait Vell.
l. l. „ut bona eorum venirent exclusique paternis opibus
„liberi etiam petendorum honorum iure prohiberentur simul-
„que, quod indignissimum est, senatorum fiiii et onera ordinis
„sustinerent et iura perderent.'' 1)

Lege de proscriptione quae in ann. sequentem (81) incidit
erat statutum, quam ad diem proscriptiones venditionesque
fierent, nimirum ad Kal. Iunias 2).

Quantus autem terror omnes invaserit, incredibile narratu
est 3). Accederes ad tabulam, pro curioso periclitareris: non
accederes, pro indignante3 quaereres quid scriptum esset,
pro te aut tuis conscientia sollicitus videreris; adstares ta-
citus, odiis latronum obicerere, tamquam tristi silentio
praesentia damnans. Nam et multi quod vel subriserant ad
talia vel frontem contraxerant, caedebantur. Neque aut
amici casu ingemiscere aut adversarii exilio laetari impune
erat. Praeterea multis perniciosus cognominum error erat;
quae percussores, ubi proscriptos non nossent, aliis adfin-
gebant oriebaturque saepe imponentium cognomina et rei-
cientium vehemens contentio. Adversus mulieres quoque
Sulla gladios distrinxit, quasi parum caedibus virorum sati-
atus. Id quoque inexplebilis feritatis indicium est: „abscissa
„miserorum capita, modo non vultum ac spiritum retinentium

1) Hanc infamiam Caesar demum abolevit. Plut. Caes. 34.

2) Cic. pro Rosc. Amer. c. 43. Vell. 1. l. Cic. de leg. agr. ΙΙΙ.
2. 8. 6. 12. Verr. I. 47. Quintil. Inst. Orat. XI. 1. 85.

3) Dio Cass. Fragm. Peir. 137. 3. Freinsh. Ep. 88.

