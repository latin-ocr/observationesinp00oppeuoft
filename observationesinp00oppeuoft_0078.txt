66

fugarum crescente, tribunorum praefectorumque tentoria
circumit. Quidquid autem molitur, omnia frustra: neque
largiendo, neque minitando milites ad iusiurandum adigere
potest. In tantis angustiis ad insidias confugit et Sullam
ferro perdere statuit. Itaque servum nummis et spe libertatis
subornat, qui specie perfugae ad Sullam interficiendum
proficiscitur. Sed insidiatorem timor suus prodidit. Tum
milites Sullani ira incensi, vallum circumstantes, eum per
ludibrium Athenionem appellabant, quo nomine nuper fugi-
tivus quidam in Sicilia regnum paucorum dierum obtinuerat.
Fimbria porro in vallum progressus colloquium cum Sulla
exposcit, qui ipse non venit, sed Rutilium legatum mittit,
malum omen, cum ei id negaretur, quod hostibus concedi
solet. Precanti ut si quid peccasset, adolescentiae suae
condonaret, Rutilius respondit: ei licere ex Asia decedere
et mare ad proficiscendum patere. Ille autem aliam se
viam nosse dixit et Pergamum protectus (non igitur in
castris ad Thyatira sibi mortem conscivit, ut Plutarchus
vult) in Aesculapii templo se gladio confodit. Cum autem
vulnus non letale esset, a servo operam impetravit, qui
primo dominum et super domini corpus se ipsum interemit.
Sulla interitu eius cognito eum sepeliendum curavit, Cinnam q
Mariumque se aemulari nolle dictitans, qui plerosque Romae
interfectos sepultura privavit 1).

Eius exercitu in fidem recepto in hiberna concessit:
deinde res Asiaticas ordinavit ad senatumque omnia per-
scripsit, hostem se iudicatum esse dissimulans 2).

Graviter quidem in Asiam animadvertit: quinque annorum>
multam publicam viginti milium talentorum Asiae imposuit,
cui recipiendae Lucullus praepositus est, qui sese hominem

-...——

1) Oros. VI. 2. Auct. de V. I. 70. App. B. M. 59.60. Vell. 1.1.
2) App. B. M. 60. Β. C. 77.

