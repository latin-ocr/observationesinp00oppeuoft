14

Longe ab eo abit Sallustius. 1) Paucis rem absolvam
quia diligenter et copiose de ca egit V. D. Smit in vita
Marii ad cap. 10.

Bocchus bis proelio victus legatos ad Marium misit, qui
peterent duos quam fidissimos ad eum mitteret: sese velle
de suo et populi Romani commodo cum eis disserere. Misit
imperator L. Sullam et A. Manlium legatum. Ille cuius
facundiae, non aetati a Manlio concessum, apud regem verba
fecit. 2) Benigne et placide hic respondit addiditque se si
per Marium liceret, legatos ad senatum missurum. Dein
copia facta animus barbari ab amicis flexus, quos Iugurtha
donis corruperat. Legati igitur re infecta discesserunt.

Non multo post Mario in loca sola profecto turrim regiam
obsessum, rex Maurorum iterum legatos ad Marium et si
placeret Romam ire jussit, quicum alatronibus circumventi
et spoliati ad Sullam, quem consul propraetore reliquerat,
profugissent, accurate et liberaliter habiti sunt. Ubi imperator
negotio confecto rediit, eis potestatem Romam eundi fecit.
Senatus autem respondit Boccho foedus et amicitiam dandam
esse, cum meruisset. Qua re cognita, Bocchus a Mario
petivit, uti Sullam ad se mitteret. Is missus cum praesidio
equitum peditumque item funditorum Balearium, cum sa-
gittariis et cohorte Peligna cum velitaribus armis, haud sine
periculo ad regem pervenit atque ex mandato Marii foedus
amicitiamque pollicitus est, modo Iugurtham traderet. Rex
primo negitabat: immo dubius haerebat, utrum Sullam an
generum proderet. Tandem complures dies cunctatus e
quaestoris sententia Iugurtham per insidias tradidit, qui
statim ad imperatorem perductus est.

Qui igitur Plutarchum lecturus est, hoc tenebit: Sulla
neque suo arbitratu cum Boccho egit, neque inscio impe-

 

1) B. Iug. 102 seqq.
2) Secundum Appianum Manlius verba fecit. Num. 3.

