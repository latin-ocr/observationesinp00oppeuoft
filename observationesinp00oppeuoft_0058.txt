46

celerrime confecto in Asiam traicere, Mithridateque ipso
devicto, Romam reverti maturaret, ubi Cinna iam cuncta
miscebat. Hostes vero a tergo relinquere haud sine magno
suo periculo facere potuit, praesertim quod quo tempore
socii Romanis rebellaverant, Mithridates his auxilium pol-
licitus erat atque idem eo consilio bellum in Graeciam
transtulisse videtur, ut ubi occasio daretur, ipsam peteret
Italiam. 1)

Qui autem obsidebantur, licet inopia pressi, fortiter
restiterunt. Hic Aristio sese omnium mortalium nequissi-
mum praestitit, qui civibus fame laborantibus, ut herba et
calceamentis vitam tolerarent, ipse in deliciis versaretur
atque senatores et sacerdotes, qui supplices ad eum vene-
rant, ut civitatis misereretur pacemque faceret, sagittis iniec-
tis dissiparet. Inde Florus efflatus ut assolet: „Athenas ur-
„bem (quis crederet) frugum parentem obsidione ac fame ad
humanos cibos contulit.'' 2)

Vix tandem tres e compotoribus suis de pace ad Sullam
misit, qui cum multa de Theseo, Eumolpo, bello Medico
iactarent, Sulla: „Facessite, 0 boni‚” inquit, „cum vestra
„oratione Ego enim non discendi causa a populo Romano
„Athenas missus, sed ad rebelles subiciendus?

CAPUT XIV. ’

Tandem Athenae Kalendis Martiis (86) expugnatae sunt.
Cum milites senes quosdam in Ceramico cenfabulantes et
tyrannum insectantes audiissent, quod qua parte urbs aditum
daret, non praesidia collocasset, hoc Sullae renuntiaverunt 3)-

 

1) Diod. VI. p. 244 seqq. Tauchn.
2) Flor. III. 5.
3) Plut. de garrul. p. 11.

