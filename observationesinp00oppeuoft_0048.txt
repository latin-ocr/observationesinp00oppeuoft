36

ruspice, qui inspectis extis eum sacrificantem oravit, ut
sese in custodia haberet et ad supplicium duceret, nisi om-
nia ex animi sententia cecidissent 1). Etiam excitatus est
somnio, quo* Deam quandam fulmen sibi tradentem atque
inimicos ferire jubentem, quos· nominatim appellabat, videre
visus est: hi vero percussi ceciderunt et e medio dilapsi
sunt. Quid de his rebus sentiendum sit, alio loco declara-
vimus: hic fictae sunt ad animos confirmandos eorum, qui
contra cives arma capere dubitabant, ne signis relictis ad
adversarios transfugerent.

Senatus vero, qni suae potestatis non erat, sed ad Marii
et Sulpicii nutum circumagebatur‚ 2) audito Sullam ad
Urbem venire, D. Iunium Brutum et P. Servilium Albino·
vanum praetores misit qui eum procedere vetarent: qui
paulo ferocius locuti in summum discrimen inciderunt: con-
fractis fascibus praetextisque direptis et multis contumeliis
illatis eos remiserunt. Hic adspectus gravem tristitiam
· movebat, quod insignibus praetoriis spoliati seditionem iam
non comprimi posse vel sedari ostenderunt. Marius tunc
etiam bellum parabat.

De hac re nihil habet Appianus, qui tantummodo
tradit 3) Sullae, oum castra movisset, legatos obviam
factos sciscitantes, quid ita patriam armatus peteret3 his
respondisse, ut eam a tyrannide liberaret: eodem responso
iterum atque tertio aliis post alios legatis dato, tamen polli-
citus est, si senatus cum Mario et Sulpicio sibi praesto essent
in Campo Martio, se de communi consilio acturum.

Ad Pictas tandem alia legatio ab eo postulavit, ne intra
quintum lapidem castra poneret, donec senatus de praesenti
negotio deliberasset: hunc enim ei satisfacturum et annuit

 

1) Aug. de civ. Dei Π. 24.
2) Liv. Epit. 77.
3) B. C. I. 57.

