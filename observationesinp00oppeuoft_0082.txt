’10

hanc cum sua testamento legaverat, qui hos libros posteris
suis reliquit. Qui cum intellegerent Attalicorum regum
studium, libros ad instruendam Pergami bibliothecam con-
quirentium, libros suos sub terra in fossa quadam occulta-
verunt, ubi a blattis et humore vitiati sunt3 tandem qui ex
ea stirpe erant, Aristotelis et Theophrasti libros '2Apelliconi
Teio magno vendiderunt 1). ’

Cum autem pedibus laboraret, aliquamdiu Aedepsi,in op-
pido Boeotiae commoratus est aquis calidis usurus, ubi
ferians cum histrionibus tempus traduxit. Caetera quae
Plutarchus hoc capite refert minoris sunt momenti.

CAPUT XXVII.

Auctor narrat Sullam per Thessaliam et Macedoniam ad
mare profectum cum mille et ducentis navibus Dyrrhachio
in Brundisii portum traicere parasse. A. quo dissentit Ap-
pianus B. O. 79, qui tradit eum Patris, quod oppidum ad
Achaiam pertinebat, profectum in Italiam traiecisse. Plu-
tarchum vero errare mihi persuaderi non potest, eo magis
quod ad Sullam Apolloniae versantem, quae urbs haud
procul a Dyrrhachio sita erat, satyrum esse adductum me—
moriae prodit, in quibus nugis narrandis summa dignus est
fide. Navibus igitur Dyrrhachium praemissis ipse eodem
profectus est, delectu in Thessalia atque Macedonia habito:
hoc enim Appianus l. l. etiam indicat: ἄλλους τέ τινας ἐκ
Πελοποννήσου καὶ Μοικεδονίοις προςλοιβών. Quas vero copias e
Peloponneso arcessivit Patris in naves impositae videntur
atque inde forsitan Appiani natus est error. Neque in na-
vium numero ille cum auctore nostro consentit, cum alter
eas mille sexcentas numero fuisse existimet.

 

1) Strabo XIII. p. 906. Caetera librorum fata Plut. narrat.

