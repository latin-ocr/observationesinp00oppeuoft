78

aperta facta est, cum quinque cohortes et duae alae 1) signis
proiectis ad hostem profugerunt. Tum ingens strages edita
est: Sulla ipse refert viginti milia hostium cecidisse, octo
capta esse, suorum tres et viginti desideratos. 2) Itaque
idem hic numen fautorem habuit!

Fugientes Praeneste suscepit inter quos Marius, qui por·
tis clausis ne una cum ingenti perturbatorum copia hostes
irrumperent, fune demisso in urbem subductus est.-

Fenestella, quo se hic usum esse Plutarchus affimat,
memoriae prodit Marium ne vidisse quidem proelium et
signo pugnandi dato quieti se tradidisse, ex qua aegre
excitatus sit, cum sui se iam fugae mandarent. 3) Quod
inter senilia referendum censeo, nemo enim, ni fallor, talibus,
quae omnino non in fortissimum et acerrimum iuvenem
quadrant, fidem habebit.

Sulla Marium intra Praenestinorum moenia interclusum
e longinquo circumvallare instituit plus u fame quam a vi
exspectans. 4) Mox autem cum Romam recipere cuperet,
Praenestis oppugnationi Lucretium Ofellam praefecit, quicum -
ante Marianarum fuisset partium, proditor ad eum trans-
fugerat. Interim Marius desperatis rebus L. Bruto Dama-
sippo, qui praetor urbanus erat, mandaverat, ut nobilitatis
principes in curia trucidaret. Senatu convocato foeda facta
est caedes clarissimorum virorum, inter quos fuere P.
Antistius Aedilis, Pompei socer, cuius uxor Calpurnia, Bestiae
filia, viri calamitate audita gladio se ipsa transfixit3 O. Pa-
pirius Carbo, qui praetor fuit ann. 84, Lucius Domitius,

 

l) App. l. 1.

2) Oros. V. 20. Eutr. V. 8. Auet. de V. Ι. in Mar. fil. vell.
ΙΙ. 26. Liv. Ep. 8¹7. F lor. III. 21. Eutrop. l. l. refert Sullammo

Marium 20.000 hominum amisisse; Oros. 1. l. 25.ΟΟΟ Marianorum
caesa fuisse scribit.

3) Auct. de V. I. 68.
4) App. B. C. I. 88. Liv. Ep. 87. Vell. ΙΙ. 27. Oros. V. 21.

