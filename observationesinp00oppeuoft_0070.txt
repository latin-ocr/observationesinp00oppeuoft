58

patriae opem ferret 1). Cum iactatione autem respon-
dit ante frangendum hostem quam ulciscendum civem.
Ita quidem Vell. ΙΙ. 23, qui eum ob hanc rem laudibus
extollit: „Vix quicquam in Sullae operibus clarius duxerim
„quam quod cum per triennium Cinnanae Marianaeque
„partes Italiam obsiderent, neque inlaturum se bellum iis
„dissimulavit, nec quod erat in manibus omisit, existimavitque
„ante frangendum hostem quam ulciscendum civem repulsoque
„externo metu, ubi quod alienum esset vicisset, superaret
„quod erat domesticum.'' Plutarchus vero docet eum dubium
haesisse, miserando Urbis statu motum, simul bellum suscep-
tum omittere nolentem: itaque non ea constantia fuisse
videtur, neque tam firmo animo rem respuisse. [n Italiam
reverti prohibuit forsitan metus, ne milites signa ferre re-
cusarent, quippe qui post tot exactos labores tandem ali-
quando loca amoena Asiae obire praedaque promissa frui
cuperent. Eo lubentius Archelao colloquium petenti aurem
praebuit: huic enim rex secum reputans, quantas brevi
tempore iacturas fecisset, simulque a Fimbria pressus, man-
daverat‚ ut quam honestissimis condicionibus pacem cum
Romanis faceret. Sulla autem pacis appetens erat 2) non
solum, quia in magnis versabatur difficultatibus, sed etiam
quia exercitu integro et intacto ad bellum Italicum uti
cupiebat. ln mari igitur circa Delium cum Archelao con-
gressus est, qui orationem exorsus flagitavit, ut expeditione
in Asiam missa facta ad bellum civile proficisceretur, ad
quod conficiendum quantasvis copias et naves et pecuniam
a rege acciperet. Paulo aliter rem narrat App. B. M. l. l.
qui Archelaum his verbis inducit: Φίλος ὢν ὑμῖν πατρῷος,
ὦ Σύλλαθ Μιθριδάτης ὁ βασιλεὺς ἐπολέμησε μὲν δια στρατηγῶν
ἑτέρων πλεονεξίαν· διαλύσεται δὲ δια ’τὴν σὴν ἀρετὴν ἢν τὰ

1) Oros. 1. l.
2) App. B. M. 54.

