30

tribuit? Quia aequalibus persuadere conatur Deos sibi
singulari modo patrocinari causamque suam defendere, -ut
in rebus adversis militum animos augeat sibique viam vic-⁴
toriae atque gloriae faciat. Diligenter vero eandem rem
litteris mandavit eo consilio, ut sibi etiam apud posteros
nomen felicissimi hominis compararet, quasi semper in
Deorum immortalium sinu atque complexu fuisset. Porro
res eius gestae ita a numine ipso excusari videbantur.

. Ad eundem finem alio dolo usus est. Ut ostenderet non
solum prodigiis Deos sibi studere et favere, sed etiam bene ·
factis extulisse, ut neminem ante mortalium, impudenter
mentitus est numerum referens suorum, qui in proeliis ceci-
derunt. Post pugnam ad Chaeroneam, qua contra ingentem
hostium numerum dimicavit, duodecim tantum suorum
desideravit (c. 19): proelio ad Sacriportum viginti milibus
hostium interfectis, octo milibus captis, ex sua parte tantum
viginti et tres se amisisse declarat (c. 28). Quis talia cre-
dat? Nonne haec impostoris sunt?

Non nego tamen Sullam ut multos alios, qui ab infimis
ad summa pervenerunt, miro quodam modo sese fortunae
commisisse, quam fiduciam cum iis quae apud Sallustium 1)
leguntur cohaerere suspicor. Ex libris Sibyllinis enim, qui
communi opinione fata imperii Romani continebant, tres
Cornelios rempublicam capere fato destinatum erat: „Galli
„Lentulum dissimulantem coarguunt praeter litteras sermo-
„nibus, quos ille habere solitus erat, ex libris Sibyllinis reg-
„num Romae tribus Corneliis protendi3 Cinnam atque Sullam
„antea, se tertium esse cui fatum foret urbis potiri.'’ Hac re
igitur forsitan factum est, ut fortunae suae crederet atque
omnibus modis et mentiendo et fingendo contenderet, ut
omnibus mortalibus felicitatis opinionem daret.

Sed haee hactenus. Iam pergamus de Sullae vita disse·

 

1) Coni. Cat. c. 47. of. App. B. C. II. 4.

