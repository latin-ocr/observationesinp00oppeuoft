22

memorat: „Censorinus Graecis litteris satis doctus, quod
„proposuerat explicans expedite, non invenustus actor, sed
„iners et inimicus fori⁷’ et altero loco: 1) „Ex numero ora-

„torum Pomponius, Censorinus, Murena sublati'',(bello Sul-
lano).

CAPUT VI.

Sub initium belli socialis Sulla impudentia, qua laudem
alienam affectabat, Marii iram excitavit. Bocchus enim ad
populum colendum simulque in Sullae gratiam triumphales
Victorias in Capitolio dedicavit Juxtaque aureas statuas
posuit, quibus J ugurtha a rege Sullae traditus exprimebatur.
Cum Marius exacerbatus signa posita tollere vellet, Sulla
vero cum amicis suis repugnaret, parum abfuit, quin ad

” arma veniretur. Quam dissensionem bellum sociale iam

pridem gliscens compressit 2).
Ι In hoc gravi et vario tumultu, quo bellicosissimi Italiae
populi arma susceperunt Romanisque maximas clades intu-
lerunt, Marius οὐδὲν ἀποδεῖξαι μέγα δυνηθεὶς audit, cum
caeteri scriptores tradant eum bonam operam navasse. Quid
de ea re sentiendum vide apud V. D. Smit ad cap. XXXIII.
Sulla res tam praeclaras gessit, ut magni imperatoris
nomen apud cives, maximi apud amicos, felicissimi apud
hostes sibi compararet. Quod verum esse haud quisquam
negabit, cum eius egregie facta cognoverit. Alto autem
silentio eas Plutarchus praeterit, qui a rebus bellicis nar-
randis abhorrere, ut ita dicam, videtur: nam eam partem
vel plane neglegit, ubi iure ac merito quidquam requiras

 

1) Brut. 90.
2) Mar. c. 32.

