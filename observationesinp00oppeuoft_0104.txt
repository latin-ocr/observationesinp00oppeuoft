92
CAPUT XXXII-I.

Bello confecto Sulla Romam reversus est 1). Populo in
contionem convocato multa de se magnifice, multa minaciter
in inimicos locutus est: sese nemini eorum parciturum, sed
extremis suppliciis persecuturum, neque eos tantum, qui
praetores, quaestores, tribuni fuissent, verum etiam qui
partes hostium fovissent.

Deinde in sanguine et caede versans nullum mactando
modum habuit, ut tota civitas funeribus impleretur. Nec
tantum in eos qui contra arma tulerant, sed in multos
insontes saevitum] est 2). Immo multi propter privatas
inimicitias e medio sublati, Sulla auctore vel suorum gratia
connivente: ita liberae per Urbem caedeS‚ percussoribus
passim vagantibus, ut quemque vel ira vel praeda sollicitabat
agitabatur 3). Omnia quae Marius constituerat, irrita facta
sunt—Det eius reliquias‚apud Anienem sitas,dissipari Sullaiussit.

Denique omnia erant praecipitia in republica: „Mario
„olim victore nemo adhuc inveniebatur, qui bona civis
„Romani aut donare auderet aut petere sustineret. Nunc
„id quoque accessit, ut saevitiae causam avaritiae praeberet
„et modus culpae ex pecuniae modo constitueretur, et qui
„fuisset locuples fieret nocens, sui quisque periculi merces

„foret, nec quicquam videretur turpe quod esset quaes-
„tuosum” 5).

1) Sunt qui existiment eum dictatorem creatum tum demum
Urbem ingressum esse (Momms. II 342). Hoc autem ex nullo

auctore constat: immo App. B. C. I. 98 refert eum, antequam
dictator crearetur, paulisper ex urbe secessisse.

2) Vell. Pat. Π. 28.

3) Oros.' V. 21. Aug. de Civ. Dei III. 28. Flor. 111. 21. Liv.
Epit. 88. App. Ι. 95. Dio Cass Fragm. Peir. 76.

4) ven. Π 43.
5) ven. Π 22..

