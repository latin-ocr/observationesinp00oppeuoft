52
CAPUT XVIII. ·

Qui missi sunt ut occulto calle in Thurium invaderent
benc rem gerunt: hostes turpiter tugiunt, quorum tria milia
occiduntur. Fugientes partim Murena excipiens concidit,
partim ad suos reiecti ordines turbarunt. Ubi Romani signa
intulerunt, Archelaus, cum nihil de pugna cogitans nondum
aciem instruxisset, ad eos submovendos partem equitatus
praemisit ; quibus profligatis sexaginta currus falcatos immisit,
si forte hostium aciem scindere ac interrumpere posset.
Romani autem eos irritos fecerunt, cum intervallo inter
utramque aciem celeriter decurso quadrigas iusto spatio,
‚ maxime iis cum impetu concitandis necessario, destituerent
vel, ut Appianus refert, Romani discessione facta currus
usque ad ultimam aciem praetervehi sinunt, ubi equi et
aurigae a triariis, telis undique coniectis, opprimuntur. Inde,
ut ludis Circensibus fieri solet, cum plausu ct risu alios
poscunt. Tandem Archelaus omni equitatu immisso mediam
Romanorum aciem perrupit: hi vero in orbem consistentes
fortiter repugnaverunt.

CAPUT XIX.-

Interim Archelaus dextrum cornu produxit Romanos
circumvenire parans, atque Hortensium, qui in latus invehe-
batur, a reliquo exercitu interclusit. Sulla ei cum equitatu
subvenit, qua re perterritus Archelaus¹ circumventione
omissa ad dextrum cornu properavit sperans sese id sine duce
inventurum. Simul Taxiles chalcaspidas contra Murenam
duxit. Priusquam vero barbari ex orbe circum Romanos
facto se in rectam frontem explicassent, Sulla Hortensio
cum quatuor cohortibus Murenae auxilio misso ad suum

