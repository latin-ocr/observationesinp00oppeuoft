62

Maedicam regionem Thraciae profectum et agris devastatis
in Macedoniam reversum esse. Itaque hoc loco eas expe-
ditiones contra Thracas memorat, quas eum-Appiano et
Eutropio post colloquium Deliacum posuimus. (cf. supra)
Auctor noster temporis rationem non observasse videtur,
nam veri simile non est Sullam responso illo-accepto quo
rex iussa se facturum negabat, tempus trivisse excursioni-
bus, quae nil ad propositum pertinebant. Nonne potius
belli ratio poscere videbatur, ut iter in Asiam persequere-
tur, si regem metu ad pacem compellere vellet? Huc
accedebat, quod etiamsi pax cum Mithridate facta esset
tamen in Asiam proficisci properandum erat. Fimbria enim
indevicto, ipse in Italiam reverti non potuit. Cur igitur in
Macedonia remansisset? Magis profecto placent quae
Appianus B. M. 56 tradit: Eum legatis dimissis Cypsella
per Thraciam profectum esse, postquam Lucullum, qui clas-
sem collegerat, Abydum praemisisset atque in urbe Cyp-
sellis 1) Archelaum ex Asia reversum convenisse: inde ad
colloquium cum rege profectus est. Σύλλοις μὲν οὖν ἀπὸ
Κυψέλλων nx} Μιθριδάτης ἐκ Περγάμου συνῇσαν αὖθις ἐς λόγους.
Archelaus autem ei renuntiavit omnia ex animi sententia
esse, Mithridatemque enixe colloquium petere.

Rex vero non solum periculo, quod ei a Sulla intenta·
batur, ad pacem compulsus cst, sed etiam Fimbriae metu
qui eius copias fugaverat, deinde ipsum ad Pitanem obsedit
et profecto cepisset, si Lucullus civilibus discordiis reipu-
blicae curam praetulisset 2).

1) Hoc enim ex App. l. l. colligere licet.

2) Oros. VI. 2. Plut. Luc. 3. Vcll. Π. 28. Liv. Ep. 82. Phn,
V. 32. App. B M. 52. Auct. dc V. I. 70.

