82

medio foro Rhodiis de eius deditione deliberantibus se ipse
transfixit. 1)

Tota deinde Gallia ad Metellum defecit: unus Marcius
cum quinquaginta cohortibus restabat, qui M. Lucullum
in urbe Placentia obsessum tenebat: hic vero cum sedecim
cohortibus eruptione facta pugnavit 2) caesisque milibus octo-
decim eastra quoque vi cepit. De hac pugna etiam Plutar-
chus, 3) sed loco non debito, ut supra ostendimus. (cap.
XXVII.) Idem milites mirum in modum ad pugnam illam
omine incitatos esse refert: Lucullo enim cunctante et hae-
sitante clemens ventus ex campo vicino magnam in milites
florum copiam coniecit, qui galeis scutisque haerentes coro-
nati ab hostibus exercitus speciem referre visi sunt.

Eae clades Carbonis animum ita deiecerunt, ut licet
triginta milia armatorum ad Clusium haberet et tredecim
legiones sub Damasippo, Carrinate 4) et Marcio starent,
Samnites insuper essent in armis, de rebus desperaret -et
cum amicis suis in Africam effugeret. 5)

Quem ad Clusium reliquit exercitum Pompeius cum duo-
bus Serviliis 6) dissipavit: reliquas copias Carrinas, Mar-
cius et Damasippus cum Samnitibus coniunxerunt. 7)

CAPUT XXIX.

Tandem pervenimus ad acerrimam illam pugnam ad Por-
tam Collinam. Ut supra verbo monuimus, Samnites Lucio

1) Liv. Ep. 89. App. B. C. I. 91.

2) Liv. Ep. 88. App. B. O. Î™. 92. Oros. V. 20. Vell. II. 28. Ex
Livio deduci licet etiam Carbonem huic pugnae interfuisse.

3) Plut. et Liv. pugnam ad Fidentiam ponunt, qui dissensus
a vicinitate locorum facile oriri potuit.

4) App. l. l.

5) App. l. l. Liv. l. l. Eutr. V. 8. 6.
6) Vell. l. l.

7) App. B. C, I. 90.

