28

Cuius felicitatis mentione facta, eum a Timotheo, claris-
simo Atheniensium duce, dissentire demonstrat, quicum
inimici et aemuli quae fortiter et feliciter gessit, fortunae
assignarent atque in tabulis ipsum pingerent dormientem,
fortunam reti urbes implicantem, graviter molesteque tulit
et infensus quasi gestorum laude despoliaretur, quondam a
bello reversus pro concione dixit: „At in hac certe rc,
„Athenienses, fortuna pro nihilo fuit” 1). Sulla contra.
omnia egregie facta fortunae attribuens, felicitatis opinionem
admisit, immo auxit et amplificavit eo consilio, ut divinitatis
fidem factis adjungeret εἴτε κόμπῳ χρώμενος εἴθ’ οὕτως ἔχων
τῇ δόξῃ πρὸς τὸ θεῖον. Etenim in Commentariis scripsit rectius
sibi cecidisse quae non consulte, sed ex tempore temere
aggressus esset quam quae mature deliberasse sibi vide-
rentur, utplus fortunae quam virtuti tribueret. Inde totum
se fortunae mancipavit, quippe qui concordiam suam cum
Q. Metello Pio, socero et viro paris dignitatis, divinae
cuidam felicitati assignat: quem cum sibi in consulatu
maxima negotia exhibiturum exspectasset, lenissimum colle·
gam habuit. Praeterea Lucullum in Commentariis admonet
μηδὲν οὕτως ἡγεῖσθαι βέβαιον ὡς ὅτι ἄν αὐτῷ προσ-τάξῃ νύκτωρ
τὸ δαιμόνιον et in Vita Luculli c. 23 παρῄνει δὲ διὰ τῶν
ὑπομνημάτων ἐκεῖνος, μηδὲν οὕτως ἀξιόπιστον &yria-&xlxxi βέβαιον
ὡς ὅτι ἄν ἀποσημανθῇ διὰ τῶν ἐνυπνίων, ’

Nil mirum igitur Felicem illum in Commentariis suis tam
diligenter prodigia enarrasse. Sic hoc capite legimus, quum
in bellum sociale mitteretur, apud Lavernam 2) hiatum

 

1) Auctor rem paulo aliter narrat in Apophth. p. 7 39 Reiske.

2) Locus quidam in urbe ita appellatus videtur (ad aram La-
vernae). Erat autem Laverna Dea a furibus et fraudulentis
hominibus culta, ut notum est ex Hor. Ep. Ι. 16. 60,

Pulchra Laverna,
Da mihi fallere, da iustum sanctumque videri,
Noctem peccatis et fraudibus obice nubem.

