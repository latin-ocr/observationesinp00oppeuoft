76

rem refert. Scipio obsidibus acceptis in colloquium inter
Cales et Teanum prodierat et de auctoritate senatus de
suffragiis populi et de iure civitatis egit 1). Nil autem certi
de ea re statui potest, quia terni tantum locuti sunt, ut
quid dictum sit in vulgus non emanaverit. Deinde Scipio
Sertorium Capuam misit, ut cum collega suo pacis condicio·
nes communicaret. Is vero Sullae dolo perspecto, cum
Scipionem frustra admonuisset, in itinere Suessam occupavit,
quae a Sullanis tenebatur. Tunc Sulla cum Scipione ex·
postulavit, qui sive rei conscius sive incertus quid respon—
deret, statim obsides reddidit, exercitus vero pace des-
perata clam cum Sulla de transitione agere coepit et cum
is propius accessisset, quasi castra oppugnaturus 2), statim
Signa transtulerunt. Ita, ut Eutropii verbis utar 3), Sulla
ante proelium totum eius exercitum sine sanguine in dedi-
tionem accepit. Scipio cum filio in tabernaculis captus
dimissus est: quam temperantiam Vell. ΙΙ. 25 laudibus
praedicat: „Adeo Sulla dissimilis fuit bellator ac victor, ut
„dum vincit iustissimo lenior, post victoriam audito fuerit
„crudelior.”Equidem ei non assentior et mansuetudinem potius
calliditatem appellandam esse censeo. Scipio enim homo
erat mediocris ingenii, a quo nihil ei periculi erat: sin con·
sulis sanguine manus foedasset, Romanos Italosque exa·
cerbasset. Iure eum Plutarchus habctz- φύσει μὲν ὀργὴν χαλε-
πὸν ἕνα-,κ καὶ τιμωρητικὸν, ὑφιέμενον δὲ τῆς πικρίκς λσγισμῷ πρὸς
τὸ συμφέρον.

Carbo id temporis de eo dixisse fertur, sese cum vulpe et
leone, in Sullae animo habitantibus, bellum gerentem, a
vulpe maiore damno affici. Livius parum memor huius

1) Cic. Phil. XII. 11 huius rei auctor est.
2) Liv. Ep. 85,
3) V. 7.

