38

In Marii caput pecuniam pronunciavit οὐκ εὐγνωμόνως,
οὐδε πολιτικῶς ᾧ γε μικρὸν ἔμπροσθεν ὑποχείριον εἷς τὴν
οἰκίαν δοὺς ἑαυτὸν, ἀσφαλῶς ἀφείθη. Καίτοι Μαρίῳ τότε μὴ
διέντι Σύλλαν, ἀλλ’ ἀποθανεῖν ὑπὸ Σουλπικίου προεμένῳ πάντων
κρατεῖν ὑπῆρχεν, ἀλλ’ ὅμως ἐφείσατο· καὶ μεθ’ ἡμέρας ὀλίγας
τὴν αὐτὴν λαβὴν παρασχὼν, οὐκ ἔτυχε τῶν ὁμοίων. Ita Plu-
tarchus eum reprehendit. ’

Sulpicius, quem equites in Laurentinis paludibus sunt
assecuti, occisus est, a servo suo proditus, quem Sulla
manumisit, ut praemium promissum indicii haberet. deinde
de saxo praecipitavit ob scelus proditi domini. Caput eius
erectum et ostentatum pro rostris velut omen imminentis
proscriptionis fuit 1).

De legibus„ quas Sulla victor tulit, Plutarchus ne verbum ’
quidem: Livius 1. 1. tantummodo refert, eum reipublicae
statum ordinasse et colonias deduxisse 2). Appianus B. O.
Ι. 59 nobis pro omnibus est accurate ea referens, quae ad
optimatium dominationem confirmandam promulgata sunt,
ne turbulentis hominibus respublica in posterum traderetur.

Ι. Quae Sulpicius post iustitium constituerat abrogavit
ὡς οὐκ ἔννομα.

II. Legem tulit, qua populum rogare sine senatus
auctoritate non licuit.

III. Sanxit, ut ex instituto Servii Tullii comitia centuriata

restituerentur neu, sicuti in morem venerat, comitia tributa
haberentur. '

1) Liv. Ep. 77. Oros. V. 19. Val. Max. VI. 5. 7.

2) Cum huius rei, dignissimae quidem memoratu, Livius solus
auctor sit, sunt qui legant colonias reduxit i. e. cum complures
coloniae bello sociali deletae essent, magna colonorum multltudo,
Sulpicii promissis adlecta, Romam confugerat, quos Sulla domum
reduxisse dicitur, ne quis se absente iterum per infimam lllam
plebem turbas suscitaret. Etiam postea Cinna, novos cives 111
omnes tribus se distributurum pollicitus, eo nomine ingentem
totius ltaliae frequentiam in urbem accivit cf. Vell. Pat. H. 20.

