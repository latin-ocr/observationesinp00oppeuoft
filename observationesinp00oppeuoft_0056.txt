44

occurrendum. Itaque plane opibus et facultatibus destitutus
ab animi virtute auxilium petendum videbat.

Ubi pecuniam et auxilia et commeatum ex Aetolia et
Thessalia arcessivit, in Atticam profectus est, in quo itinere
civitas Thebanorum et tota ferme Boeotia legatis missis
ad eum defecerunt: Athenae vero in regiis partibus mane-
bant 1). Non vero haec defectio Atheniensibus, vi coactis,
imputanda est: 2) „Si quis hoc rebellandi tempus, quo Athenae
„oppugnatae a Sulla sunt, imputat Atheniensibus, nimirum
„veritatis verique ignarus est. Adeo enim certa Athenien·
„sium in Romanos fides fuit, ut semper et in omni re, quid-
„quid sincera fide gereretur, id Romani Attica fide fieri
„praedicarent”

Sulla Lucium Murenam legatum cum parte copiarum
misit ad Aristionem in urbe oppugnandum, 3) ipse Piraeum
petivit, quo Archelaus se receperat. Quidquid autem mo-
litus est, nihil profecit: operis munitione et barbarorum
telis repulsus machinis omne genus compingendis operam
dare coactus est, in quibus moliendis quotidie decem milia
iugorum mularium occupata erant. Compluribus eorum ab
hostibus incensis atque materia pecuniaque deficientibus,
non dubitavit, ut huic inopiae mederetur, lucis sacris Deo-
rumque templis manus inicere, quod alioquin summum nefas
putabatur. Hic Plutarchus eum comparat cumillis pristinae
aetatis ducibus M’Acilio Glabrione, Q. Flaminino, L. Aemilio
Paulo, qui cum optimi duces tum vii-ireligiosissimia templis
temperaverunt Deosque donis ornaverunt. Hi militibus
modestis et dicto audientibus utebantur, Sullae vero aetatis
duces multitudini assentiebantur et corrumpebant, ut aliis
imperarent. Cuius mali Sulla princeps fuit fons. 4)

 

1) App. B. M. 30.
2) Vell. Pat. Π. 24. App. B. M. 28.
3) Hoc ex Appiano deduci licet c. 32.

4) Hunc locum suum fecit Dio Cass. cf.Fragm. Peir. CXXIII.

