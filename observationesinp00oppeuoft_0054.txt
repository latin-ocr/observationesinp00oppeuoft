42

amicis stipatus incederet, quos ne noctu quidem dimisit.
Tandem initio anni 87 Capuam profectus est, mox in Asiam
traiecturus.

CAPUT XI.

Interim Mithridates, Ponticus reX, vir neque silendus,
neque dicendus sine cura, bello acerrimus, virtute eximius,
aliquamdiu fortuna, semper animo maximus, consiliis dux,
miles manu, odio in Romanos Hannibal 1), quam acerrime
bellum paraverat regnique fines late protulerat. Bithynia
Nicomedi, Cappadocia Ariobarzani ereptis, Phrygiam occu-⁴
pavit, deinde Asiam in suam redegit potestatem et quidquid
in ea civium Romanorum erat, uno die trucidari iussit 2).
Dum ipse Pergami agens amicis opes et regna dispertitur,
filii eius longinquas regiones obibant: quorum alter, cui
nomen Pharnaces nullo adversante in Ponto et Bosporo
vetus regnum usque ad desertas illas regiones super Maeotin
lacum obtinebat, alter, Ariarathes 3), magnis copiis Thraciam
et Macedoniam invasit. Alias regiones alii duces ad imperium
adiungebant: quorum princeps Archelaus, totum ferme m'are
obtinens, insulas Cycladas aliasque subegit. Aristio 4), philo-
sophus ex schola Epicuri, muneribus ab Archelao captus,
tyrannidem Athenis occupavit, quam civitatem deinde
ad Mithridatis partes pertraxit, civibus aliis occisis, qui
cum ' Romanis fecerant, aliis Mithridati traditis: cum
porro huius opibus valeret, urbem facile sub tyrannide
tenuit. Ubi Archelaus in Graeciam traiecit, Athenas sedem

1) Vell. Pat. Π. 18.

2) Alii 80.000, alii 150.000 eos numero fuisse tradunt.

3) Legendum videtur: Arcathias App. B. M. 35. 41. cf. cap. XV.
4) Posidonius solus eum Athenionem Peripateticum appellat.

