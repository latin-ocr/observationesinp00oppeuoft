ducere non potest, ut tam commodum auctorem deponat.
Neque is unus parum caute ad Sullae auctoritatem provo-
cavit, etiam Livius commentariis optimatium, qui bellum
sociale et civile haud sine ira et studio descripserunt, im-
prudenter usus videtur.

Nobis igitur in animo est iu Plutarchi fontes et fidem
inquirere et comparatione instituta cum reliquorum scrip-
torum testimoniis, historiae fidem, quantum fieri potest,
indagare. Quae vero a Plutarcho in hac vita traduntur,
non carptim perscripsi et exploravi, sed additis quae apud
alios memoratu digna inveni, eius vestigia secutus, Sullae
vitam explevi et refeci. Licebit Cornelii Sisennae verba
pro meis usurpare: „Litteris gesta iccirco continentia man-
„davimus, ne vellicatim aut saltuatim scribendo lectorum
„animos impediremus 1).”

Leges autem quibus dictator rempublicam ordinavit omisi,
quoniam ea res nos longius a proposito deduceret.

1) Gon. N. A. XII. 15.

