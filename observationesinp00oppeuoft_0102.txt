90

„fugae comite, stricto utrimque gladio concurrit: quem cum
„occidisset ipse saucius impetravit a servo, ut se occideret.”
A Plutarcho tantummodo traditur se ipsum interemisse, cum
iam iam comprehendebatur, cui etiam Appianus suffragatur
l. 1. Μαρίου καταδύντος ἐς τάφρους ὑπονόμους καὶ μετα
βραχὺ ανελόντος ἑαυτόν. „Utcumque cecidit, hodieque tanta
„patris imagine non obscuratus eius memoria,'' vell. Pat.
l. l. dixit. Ofella caput eius abscissum ad Sullam misit, a
quo in medio foro pro rostris positum est; deinde consulis
aetati irridens dixit eum prius remum quam gubernaculum
debuisse tractare 1).

Sulla Praeneste profectus senatores Romanos, quos Lu-
cretius aliis iam interfectis in vincula coniecerat, e medio
sustulit, itemque quotquot quaestores, legati, praetores vel
tribuni Marianarum partium fuerant trucidavit 2). Caeteros
ad duodecim milia armis abiectis in campum progredi
iussit et perpaucis, quorum opera olim usus erat, exemptis
111 tria agmina divisit, ita ut Romani, Samnites et Prae-
nestini seorsim consisterent. Romanis autem per praeconium
enuntiavit sese eos, quamvis mortis poena dignos, impunitos
dimittere, Samnites vero omnes concidit: Romam enim
tutam non esse, Samnio incolumi. In singulos Praenestinos
primum causa cognita animadvertit, deinde quasi cognitioni
vacare non posset, feminis cum liberis dimissis universos
concidi iussit, licet per P. Cethegum spem salutis dedisset 3).
Uni tantum, quocum ius hospitii habuerat, incolumitatem
concessit: qui cum fortiter dixisset se numquam patriae
suae carnifici de salute gratias acturum, cum caeteris sese
commiscuit et cum eis occisus est 4). Ipsum oppidum, tunc

 

1) App. l. l.

2) Oros. V. 21.

3) Val. Max. IX. 2. 1.

4) Plut. de reip. ger, praec. p. 249.

